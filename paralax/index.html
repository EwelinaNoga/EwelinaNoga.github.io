<!DOCTYPE html>
<html lang="en">

<head>
    <meta charset="UTF-8">
    <title>Zabawa</title>
    <link rel="stylesheet" href="css/style.css">
</head>

<body>

    <div class="parallax1"></div>

    <div class="wnetrze1">
        <h1>ODLOT</h1>

        <p>70-letni Carl po śmierci żony zamienia swój dom w statek powietrzny i odlatuje do Ameryki Południowej, by spełnić swoje marzenie. Przez przypadek zabiera ze sobą ośmioletniego skauta.</p>
    </div>

    <div class="parallax2"></div>

    <div class="wnetrze2">
        <h2>KRÓTKA HISTORIA</h2>
        <p>W latach 30. XX wieku fajtłapowaty chłopiec, Carl Fredricksen, był fanem słynnego podróżnika i biologa, którego inni naukowcy posądzili o dostarczenie im sztucznego szkieletu ptaka – przedstawiciela nieznanego gatunku, i który zaginął później w południowoamerykańskiej dżungli. Carl poznaje dziewczynkę o podobnych zainteresowaniach – Elę i po latach żeni się z nią. Oboje marzą o podróży do Ameryki Południowej i odnalezieniu wodospadu przy Podniebnych Źródłach. Odkładane na nią pieniądze wydają jednak na bieżące potrzeby (jak naprawa samochodu). Kilkadziesiąt lat po ślubie Ela umiera i zostawia po sobie tylko niedokończony dziennik przygód. Mija kilka lat. Po scysji z robotnikami z pobliskiej budowy, Carl zostaje decyzją sądu zmuszony do przeniesienia się do domu starości. Zamiast tego mocuje do domu setki balonów z helem, żagle i linki do sterowania, i rankiem wzbija się w powietrze. Dopiero po starcie znajduje na ganku pasażera „na gapę” – młodego Syna Dzikiej Przyrody Russella. Natykają się na burzę, która przenosi ich daleko na południe – prosto do Podniebnych Źródeł. </p>
    </div>

    <div class="parallax3"></div>

    <div class="wnetrze3">
        <h2>KRÓTKA HISTORIA - ciąg dalszy</h2>
        <p>Lądują jednak po niewłaściwej stronie wodospadu, więc Russell wymyśla, żeby pójść na drugą stronę piechotą. Mają z tym dużo kłopotów, zwłaszcza że przyczepia się do nich ptak – Russell nadaje mu imię Stefan; oraz nieco przygłupi mówiący pies – As, stojący najniżej w hierarchii sfory mówiących psów, m.in. doberman, buldog i rottweiler, których właścicielem jest naukowiec Charles Muntz, idol Carla z dzieciństwa. Idée fixé Muntza jest złapanie ptaka, żeby pokazać go innym biologom i odzyskać szacunek społeczności naukowej. Carl i Russell postanawiają ocalić ptaka, ale Muntz chwyta go, zamyka w klatce i rusza z powrotem na północ. Jednak Russell nie poddaje się – postanawia polecieć za naukowcem. Carl podąża w jego ślady. Z pomocą Asa ratuje chłopca oraz Stefana. Goniąc ich, Muntz spada ze sterowca do oceanu, ale Carl traci domek, który odlatuje w chmury (ale ląduje dokładnie tam, gdzie powinien). Bohaterowie wracają do domu sterowcem Muntza. Carl przyznaje Russellowi medal Eli (zrobiony przez nią dawno temu z agrafki i kapsla).</p>
    </div>



</body>

</html>